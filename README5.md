Лабораторна №5

У межах п’ятої лабораторної роботи було проведено модульне тестування компонентів, створених раніше у 3-й лабораторній роботі. Для цього попередньо були встановлені необхідні залежності та бібліотеки:

jest — для запуску тестів

@testing-library/react — для рендерингу React-компонентів у тестовому середовищі

@testing-library/jest-dom — для розширення можливостей перевірки DOM-елементів

@babel/preset-env і @babel/preset-react — для коректної трансформації сучасного JavaScript та JSX

babel-jest — для інтеграції Babel з Jest

identity-obj-proxy — для мокування CSS- та SCSS-імпортів під час тестування компонентів

Основною метою було перевірити правильність роботи інтерфейсу: завантаження, відображення, редагування та видалення даних, а також взаємодію з REST API. Основні компоненти, що тестувалися:

TeamList — перевірка, чи відображається список команд після отримання даних з API.

TeamDetail — перевірка, чи коректно відображаються деталі окремої команди.

TeamForm — тести на додавання, редагування та видалення команд.

App — перевірка базового рендерингу головної сторінки застосунку.

Імітація запитів до бекенда здійснювалась за допомогою global.fetch = jest.fn(), що дозволило уникнути залежності від реального API і забезпечити стабільність тестів. Для роботи маршрутизації в тестах використовувався MemoryRouter з пакету react-router-dom, а також були налаштовані jest.config.js і babel.config.js відповідно до вимог тестового середовища. Окремо був протестований головний компонент App.jsx, який рендерить головну сторінку з заголовком “Team Management”.

Особливу увагу було приділено Acceptance criteria, згідно з яким покриття коду тестами (code coverage) повинно бути не менше 70%. Після запуску команди npm run test:coverage було отримано такі результати:

Покриття за рядками: 100%

Покриття за гілками: 88.88%

Покриття функцій: 100%

Усі тести пройшли успішно (6 із 6), жоден не завершився з помилкою

Ці результати свідчать про повне виконання критерію прийнятності та надійність реалізованих функцій.

Отже, завдання лабораторної роботи було виконане в повному обсязі: тести охоплюють ключові шляхи користувацької взаємодії з застосунком, а використання сучасного інструментарію забезпечило якісне та ізольоване тестування без залежності від сторонніх сервісів.